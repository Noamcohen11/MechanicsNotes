# גדלים פיזיקליים

## יחידות
אם מטרתנו היא לתאר את הטבע, אנו נדרשים לתאר גדלים פיזיקליים. לדוגמה, המשפט: "הרכת מגיעה עוד 2 זמן" חסר משמעות, אין דרך לדעת האם הרכבת מגיעה עוד שתי שניות או שתי דקות. לעומת זאת, לו היה נאמר שעוד 2 דקות מגיעה הרכבת, היינו מבינים שזאת אומרת שעוד 120 שניות (או 1/30 שעות) הרכבת מגיעה. למעשה, היחידות בהן אנו משתמשים שרירותיות לחלוטין ורק דורשות הבנה בין הקורא לכותב. בפיזיקה מסמלים יחידות באמצעות סוגריים מרובעות. לדוגמה:

$$Seconds = [Time]$$

לשם הפשטות היחידות בהן נשתמש בשיעור זה אלה אם נאמר אחרת מבוססות על שיטת cgs ועל פיהן: 

```ad-info
title:יחידות CGS 
$$Seconds = [Time] , Meters = [Distance] , Grams = [Weight]$$


```

## כיוונים
בשלב זה הבנו כי לכל תיאור פיזיקלי שנעשה יתואר ביחידות מסוימות. אך נראה כי הדבר לא מספיק. בכדי לראות זו נבחן את השאלה הבאה:

```ad-question
title: שאלה 1
מכונית א נעה צפונה 90 מטרים. מכונית ב נעה מזרחה מרחק זהה.  מהו המרחק בינהן?
```

כמובן שהתשובה לשאלה ברורה . אך נראה שחסרים לנו כלים בשביל לתאר את הבעיה. מבחינת יחידות אין הבדל בין תנועה צפונה ותנועה מזרחה. לכן ברור שחייבת להיות התייחסות לכיוון בגדלים מסוימים.  כעת, נשתמש בהבנה שלנו שדרום זה הכיוון המנוגד לצפון כדי לתאר מחדש את השאלה:
$$CarA_r  = 90 [Meters] \hspace{0.2em} \hat{north}$$
$$ CarB_r  = 90 [Meters] \hspace{0.2em} \hat{east}$$
לאחר שהגדרנו את הכיוונים, נשתמש במערכת צירים בכדי לסרטט את תנועתם:

![[Q1 graph.png | 400]]

ניתן לראות שעל פי [[ההגדרה של מרחק]] במערכת צירים דו ממדית:
$$Distance = \sqrt{(y_a - y_b)^2 + (x_a - x_b)^2}$$
$$Distance = \sqrt{(0 - 90)^2 + (90 - 0)^2} = \sqrt{162000}$$
ופתרנו את שאלה 1.  המסקנה המרכזית שלנו משאלה זו היא שישנו הכרח לתיאור הכיוון בחלק מן הגדלים הפיזיקליים.

 ## וקטורים

לאחר שראינו מה נדרש מגדלים פיזיקליים, נסכם אותם בצורה הבאה:
```ad-info
title: סוגים של גדלים פיזיקליים
1. סקלר: גודל המוגדר רק באמצעות יחידות גודל, ללא כיוון. (כמו מסה או אנרגיה). 
	* מסומן על ידי אותיות רגילות כמו k,a  

1. וקטור: גודל המוגדר באמצעות יחידות גודל וכיוון. (כמו כוח או מהירות).
	* מסומן על ידי חץ: $\vec A , \vec B$


```

אם נרצה רק את הגודל של של וקטור מסוים נסמן זאת על ידי הורדת החץ או הסימון הבא: A =  $\lvert \vec A \rvert$.
אם נרצה רק את הכיוון של וקטור מסוים נסמן זאת באמצעות ווקטור היחידה המתאים. זהו וקטור בעל כיוון זה וגודל 1. 






