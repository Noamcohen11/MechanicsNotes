# הקדמה
לכל מקצוע מדעי חשוב לפתח חשיבה עצמאית לפני שניתנת דרך פתרון פורמלית. רק כך נוכל לפתח אינטואיציה מדעית ולהבין מהו הצורך בחומר הנלמד. לכן, במחברת זו כל נושא חדש יתחיל עם שאלה שדורשת מאיתנו שיטת חשיבה חדשה, ומומלץ לחשוב עליה לפני שקוראים את שארית החומר. לרוב שאלות אלו יהיו מבוססות על השאלות שחשבו עליהם הפיזיקאים שכתבו את החומר שאנו לומדים. בנוסף, לצורף פיתוח אינטואיציה פיזיקלית אנו נדרשים לתרגל הרבה ומשום כך לכל נושא יצורף דף שאלות ותשובות. לכל דף שאלות מצורף קוד Python שנועד סימולציה. הבנתו אינה הכרחית כלל להבנת החומר והוא נועד כחומר עזר בלבד. 

להצעות לשיפור או לכל דבר אחר
<noam.cohen11@mail.huji.ac.il>
 
## מהי פיזיקה?
```ad-quote
title: הגדרה רשמית
הפיזיקה הינה מדע נסיוני, הדן בחוקים הבסיסיים המתארים את התנהגות הטבע
```
חשוב להגיש כי תפקידינו כפיזיקאים הוא לא "לגלות" את חוקי הטבע, אלא לתאר אותם. חשיבות ההבדל הינה שחוקי הטבע אינם מבוססים על המתמטיקה שלנו. למעשה, לפעמים לא נוכל לתאר בדיוק את המתרחש בטבע ונתפשר בתיאור בקירוב למיטב יכולתנו. לכן, בקורס זה המתמטיקה משומשת ככלי עזר לתיאור הפיזיקה בלבד. כל כלי חדש שילמד יינתן רק לאחר ההבנה שהוא דרוש. למרות זאת, אנו זקוקים להגדרות בסיסיות למתמטיקה שבאמצעותה אנו יכולים לתאר את התנהגות הטבע.


